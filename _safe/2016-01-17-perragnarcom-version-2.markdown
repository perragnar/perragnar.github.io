---
title: perragnar.com version 2.0
seo-title: perragnar.com version 2.0
seo-description: Ner med Wordpress! Länge Leve Wordpress!
layout: post
categories: 
  - Noterat
tags:
  - Hello World
  - Markdown Blog
  - Wordpress
poster: perragnar.jpg
excerpt: |
  Ner med Wordpress! Länge Leve Wordpress!
---
### TL;DR
Hemsidan drivs numera med Wordpress och mitt projekt Markdown Blog ligger på is tills vidare.

### Wordpress, vad nu!?
Min hemsida har under ett par år drivits av mitt egna blogverktyg, <strong>Markdown Blog</strong>, efter att jag gått ifrån Wordpress av olika anledningar. Den största anledningen var att jag ville testa något helt nytt och att jag ville göra verktyget själv.

Alla som har barn vet att man inte har mycket fritid och ungefär i samma veva som Markdown Blog började utvecklas fick vi vår son. Under de här två åren har jag tagit fram koden ibland och lagt till nya features och funktioner men nyligen insåg jag två saker;

- Jag har inte tiden jag behöver för att utveckla Markdown Blog i den takt jag vill.
- Jag vill lära mig (efter allt för många år) att göra ett skräddarsytt Wordpress-tema från scratch.

Här är jag nu. Wordpress är installerat åter igen på perragnar.com och jag har mitt skräddarsydda tema som i skrivande stund befinner sig i ett tidigt beta-stadie. Temat är för övrigt en portning av standardtemat i Markdown Blog.

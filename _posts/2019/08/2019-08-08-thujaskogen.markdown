---
title: Öland dag 6 - Thuja-skogen och ett andra försök vid Högby fyr
date: 2019-08-08
layout: post
categories:
  - Fotoblogg
tags:
  - Öland
  - Öland 2019
  - Thuja
  - Högby fyr
galleries:
  - 2019-08-08-thujaskogen
---

Ett stenkast från vår stuga i Mellböda finns en thuja-skog som jag inte lagt märke till någon av gångerna jag varit här på Öland. Eftersom jag älskar träd kände jag att jag ville göra ett besök och se om jag kunde fotografera lite i skogen, så jag tog cykeln och kameran och åkte dit.  
Solljuset som sipprade ner genom trädtopparna gjorde att skogen kändes som ett rum. Thujorna var imponerande även om de inte alls var i närheten av de 70 meter de kan bli.

På kvällen åkte jag och Björn tillbaka till Högby fyr för att se om vi äntligen kunde fånga lite av gyllene timmen. Trots att det såg väldigt lovande ut en timme innan solnedgången försvann ljuset som om någon släckt lampan i taket och lämnade landskapet platt och färglöst.

En bonus var att vi fick syn på en sällsynt fågel, Ägretthäger, som letade fisk i viken. Trots 200mm telezoom fick jag ingen skarp bild, men den var fin att se.

---
title: Vilt i Ransta
date: 2020-07-05
layout: post
categories:
  - Fotoblogg
tags:
  - Vildsvin
  - Grävling
  - Ransta
galleries:
  - 2020-07-05-vilt-i-ransta
---

Idag var det rejält regnväder här hemma men på kvällen blev det uppehålle så jag bestämde mig för att kolla om grävlingarna jag såg häromkvällen var i farten. Jag parkerade bilen och började gå mot grytet då jag helt plötsligt fick syn på en kull vildsvin som gick på vägen mot mig, alldeles vid grävlingsgrytet. Det tog 3 sekunder innan de såg mig, och på de sekunderna tog jag en drös kort innan de försvann ut i gräset och in i skogen.  
Jag stannade en stund för att se om de kom tillbaka eller om grävlingarna skulle synas till, men det hände inget.

Vägen fortsätter en bra bit i kanten mellan åkern och skogen så jag fortsatte en bra bit för att utforska området. Himlen hade dramatiska moln och kvällssolen tittade fram ibland. På vägen såg jag en räv, ett par harar, fem hjortar, vråkar och hökar och en trollslända som hade förankrat sig i det höga vajande gräset.

Efter en bra stund vände jag och gick mot bilen. Klockan var halv elva ungefär och 20 meter från bilen såg jag en grävling som kom från fältet i rikting mot skogen. Den verkade inte se mig, men jag misstänker att grävlingar inte har särskilt bra syn. Några sekunder senare kom grävling nummer två och sen en tredje. Nu var det ganska mörkt ute så några skarpa bilder blev det dessvärre inte. Efter ytterligare några minuter kom grävling nummer fyra från fältet. Den sick-sackade fram mellan höbalanrna rakt i riktning mot mig och när den var två meter från mig, vände den och lunkade sakta i sick-sack tillbaka mot fältet. Jag har ingen aning om den såg mig, eller kände lukten av mig eller om den bara struntade i om jag satt där på huk och försökte få en skarp bild.  
Jag väntade en kvart ungefär för att se om den skulle dyka upp igen men den verkade trivas bra ute i det höga gräset på fältet.

På vägen hem såg jag två stora rådjur på fältet brevid bilen.

Det blev ett riktigt djursafari, bara 6 minuter hemifrån.

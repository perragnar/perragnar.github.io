---
title: En sen kväll i Västerås
date: 2020-07-12
layout: post
categories:
  - Fotoblogg
tags:
  - Västerås
  - Nattlysande moln
  - Noctilucent clouds
  - Lång slutartid
  - Kväll
galleries:
  - 2020-07-12-en-sen-kvall-i-vasteras
---

Jag tog cykeln på bilen, packade kameran och stack till Västerås ikväll. Regnet hängde i luften men prognosen sa att det skulle lätta under sena kvällen. Jag cyklade till stenpiren i hamnen och monterade kameran på stativet, skruvade på ett ND-filter och började plåta medan mörkret kom krypande.

Mörka moln tornade upp sig men en störtskur senare klarnade himlen. Under en stund syntes nattlysande moln på himlen över Lillåudden och de fastnade bra på bild.

Det blev många fina bilder och det var otroligt skönt att vara ute.

---
title: Torpet i dimma – ett år senare
date: 2020-03-06
layout: post
categories:
  - Fotoblogg
tags:
  - Torpet
  - Dimma
  - Ransta
galleries:
  - 2020-03-06-torpet-i-dimma-ett-ar-senare
---

Nu har det gått i princip ett år sedan jag började fota torpet. Första fotot var [den 14:e mars 2019](/2019/03/14/vinterdimma/), även den dagen, precis som idag, en dimmig vinterdag.
Jag minns att alla foton jag tog den eftermiddagen fick ett blåstick då kameran hade väldigt svårt att få till vitbalansen. Idag tänkte jag på det och försäkrade mig om att det blev rätt i kameran.
För den klassiska och återkommande kompositionen ställde jag stativet på samma fläck som tidigare, jag tog bilden med samma brännvidd och bländare som tidigare. Nu passade jag även på att gå runt till andra sidan av torpet och upptäckte att det var inte alls en dum komposition därifrån heller. Det kanske får bli kommande års projekt.

Efter torpet fortsatte jag min vanliga runda för att se om rådjuren var framme, vilket de var. Nio gånger av tio är de i samma område och jag försökte få en bild med 200mm och en 2x telekonverter jag lånat. Var tvungen att fota handhållet och med telekonvertern blev största bländare 5.6 istället för 2.8 vilket gav en smula för lång slutartid. Fick blåsa upp ISO till runt 2000 vilket gav en lite för grynig bild för min smak.
